# india-gram-news
कौन हैं गुरनाम सिंह चढ़ूनी किसान आंदोलन से सुर्खियों में आए हरियाणा के नेता गुरनाम सिंह चढ़ूनी लंबे अरसे से राजनीतिक जमीन तलाश रहे हैं, 1979 से अब तक कई बार केस हो चुके हैं, 3 मामलों में सजा भी मिल चुकी है। केजरीवाल की आप से पत्नी को चुनाव लड़वा चुके हैं और खुद भी जमानत जब्त करवा चुके हैं। अब किसान आंदोलन के जरिए हरियाणा और पंजाब की राजनीति में छाने की तैयारी में हैं। गुरनाम सिंह चढ़ूनी का राजनीतिक और अदालती सफर किसान आंदोलन के नेता गुरनाम सिंह चढ़ूनी का नाम तब मीडिया की सुर्खियां बना जब दस जनवरी को हरियाणा करनाल में मुख्यमंत्री मनोहर लाल खट्टर की किसान सभा में उत्पात हुआ और इस सरकार के इस विरोध की जिम्मेदारी गुरनाम सिंह चढ़ूनी ने ली। हरियाणा में किसान आंदोलन के नाम पर ये पहला वाक्या था जब आंदोलनकारियो ने न सिर्फ कार्यक्रम का विरोध किया, बल्कि टेंट, स्टेज के साथ साथ हेलिपेड भी क्षतिग्रस्त कर दिया। इस हिंसात्मक विरोध के कारण हरियाणा के मुख्यमंत्री को मजबूरन रैली रद्द करनी पड़ी। https://indiagramnews.com/news/kisan-andnal-leader-gurnam-charuni-political-court-history/
